Awantura na rozprawie TK. Sędzia Pawłowicz: pan się zachowuje skandalicznie [WIDEO]

Na środowej rozprawie w Trybunale Konstytucyjnym nie stawili się wezwani świadkowie: szef Kancelarii Sejmu Jacek Cichocki oraz komendant Straży Marszałkowskiej Michał Sadoń — poinformowała przewodnicząca składu sędziowskiego w TK Krystyna Pawłowicz. Jak oceniła "to skandaliczne postępowanie". Z kolei przedstawiciel Sejmu poseł Paweł Śliz postanowił opuścić rozprawę, gdy odrzucono jego wniosek o wykluczenie dwóch sędziów.
Dzisiaj, 13:07 | aktualizacja Dzisiaj, 14:52
3 tys.
Paweł Śliz oraz Krystyna PawłowiczLeszek Szymański, Radek Pietruszka / PAP
Paweł Śliz oraz Krystyna Pawłowicz

    Bardzo proszę usiąść, Trybunał teraz mówi. Proszę usiąść, nie dałam panu zgody, proszę usiąść. Pan nie może wyjść — mówiła Pawłowicz do Śliza
    Między sędzią a posłem wywiązała się krótka dyskusja. — Ja panu nie zezwoliłam na opuszczenie sali. To jest lekceważenie. Pan się zachowuje skandalicznie — komentowała oburzona była posłanka PiS
    "Nie, nie wstydzę się swojego zachowania. Postąpiłem tak jak uważałem, że każdy praworządny obywatel postąpić powinien" — przekazał w mediach społecznościowych polityk Polski 2050
    Pawłowicz poinformowała później, że nakłada na Śliza grzywnę za opuszczenie sali rozpraw bez zgody przewodniczącego
    Więcej informacji znajdziesz na stronie głównej Onetu

Trybunał Konstytucyjny zajął się w środę pierwszym z serii prezydenckich wniosków kwestionujących — w trybie kontroli następczej — ustawy przyjęte przez Sejm po wygaszeniu mandatów poselskich Mariusza Kamińskiego i Macieja Wąsika. Po godz. 14 TK podjął decyzję: nowelizacja przepisów o NCBR z 26 stycznia br. jest niekonstytucyjna.
Zobacz również
Kłopoty prezes Sądu Najwyższego. "Prowadzone są czynności sprawdzające"
Krystyna Pawłowicz straciła państwową ochronę. "Nigdzie już nie wychodzę"

Zanim do tego doszło, początek środowej rozprawy miał burzliwy przebieg. Na wstępie Krystyna Pawłowicz, przewodnicząca składu pięciorga sędziów, poinformowała, że na rozprawę zostali wezwani w charakterze świadków Jacek Cichocki i Michał Sadoń.

    Emocje w Trybunale Konstytucyjnym. Poseł wyszedł z sali. "Niedopuszczalne, skandaliczne"

— Ich zdaniem wezwanie w charakterze świadka w rozpatrywanej sprawie jest bezpodstawne. (...) Chciałam przekazać, że jest to skandaliczne postępowanie, mające na celu obstrukcję, a nawet uniemożliwienie postępowania przed TK — powiedziała Pawłowicz.

Dalszy ciąg materiału pod wideo
Krystyna Pawłowicz kontra Paweł Śliz. "Proszę usiąść, nie dałam panu zgody"

Z kolei przedstawiciel Sejmu poseł Paweł Śliz (Polska 2050-TD) złożył wniosek o wyłączenie ze sprawy Krystyny Pawłowicz i Stanisława Piotrowicza jako byłych posłów Prawa i Sprawiedliwości. Ogłoszono 45 min przerwy. Po niej sędzia poinformowała o oddaleniu obu wniosków.

Wtedy Śliz stwierdził, że jego "dalsza obecność legitymowałaby coś, z czym się fundamentalnie nie zgadza jako przedstawiciel Sejmu, poseł i obywatel".

    Jako poseł ślubowałem rzetelnie i sumiennie wykonywać obowiązki wobec narodu i przestrzegać konstytucji. W związku z powyższym opuszczam salę

— oświadczył poseł.

    Bardzo proszę usiąść, Trybunał teraz mówi. Proszę usiąść, nie dałam panu zgody, proszę usiąść. Pan nie może wyjść

— odpowiedziała sędzia.
reklama

— Oświadczam panu, że opuszczając posiedzenie w tym momencie, bez zgody Trybunału Konstytucyjnego, dopuszcza się pan naruszenia powagi Trybunału. Upominam pana, że postępowanie się toczy. Ja panu nie zezwoliłam na opuszczenie sali. To jest lekceważenie. Pan się zachowuje skandalicznie — mówiła oburzona Krystyna Pawłowicz.
Trybunał Konstytucyjny: Poseł wychodzi z sali. Został ukarany

— Na co pan się powołuje? Na jaką przysięgę? Co pan ślubował? Czy konstytucja przewiduje Trybunał Konstytucyjny? Konstytucja przyznaje kompetencje Trybunałowi? [...] Proszę zostać i wysłuchać dalszego posiedzenia — mówiła do posła przewodnicząca składu.

— Nie widzę takiej konieczności. Do widzenia — powiedział Śliz i opuścił salę.

— Ale ja widzę taką konieczność. Jeśli widzowie nas tutaj oglądają, tak zachowują się posłowie, którzy sprzeniewierzają się swojemu ślubowaniu poselskiemu — skomentowała Pawłowicz.

Kilka godzin później, po ogłoszeniu decyzji TK o niekonstytucyjności ustawy o NCBR, przewodnicząca poinformowała, że nakłada na Śliza 3 tys. zł grzywny za opuszczenie sali rozpraw bez zgody.

"Nie, nie wstydzę się swojego zachowania. Postąpiłem tak jak uważałem, że każdy praworządny obywatel postąpić powinien. Moja dalsza obecność legitymizowałaby coś, z czym się fundamentalnie nie zgadzam, nie tylko jako poseł, nie tylko jako przedstawiciel Sejmu, ale także jako obywatel. Jako poseł ślubowałem rzetelnie i sumiennie wykonywać obowiązki wobec Narodu i przestrzegać Konstytucji. Przysięgi dotrzymałem" — napisał poseł Paweł Śliz, komentując nagranie z awantury.

To już kolejna sytuacja z udziałem posła Śliza. Podobnie polityk postąpił w maju br. Wówczas przewodniczący Bogdan Święczkowski również mówił o "skandalu".

    Awantura w Trybunale. "To skład jest skandalem, a nie wyjście posła"

Czego dotyczyła rozprawa w TK?

Uchwalona 26 stycznia br. nowelizacja ustawy o Narodowym Centrum Badań i Rozwoju oraz Prawa o szkolnictwie wyższym i nauce zakłada m.in. przywrócenie sprawowania nadzoru nad NCBR przez ministra właściwego do spraw szkolnictwa wyższego i nauki zamiast nadzoru ministra funduszy i polityki regionalnej.
reklama

Pod koniec stycznia prezydent zadeklarował, że będzie kierował do TK wszystkie ustawy, które Sejm przyjmie bez udziału polityków PiS: Mariusza Kamińskiego i Macieja Wąsika, którzy pod koniec zeszłego roku zostali skazani prawomocnym wyrokiem, a marszałek Sejmu Szymon Hołownia wydał postanowienia o wygaszeniu ich mandatów poselskich.

Według prezydenta, konstytucja określając liczbę posłów, "jednocześnie nakazuje ustawodawcy wprowadzenie procedur, w oparciu o które ten skład miałby być uzupełniany". Zdaniem Andrzeja Dudy w konsekwencji zablokowania możliwości wykonywania mandatu przez Mariusza Kamińskiego i Macieja Wąsika, skład Sejmu należało uznać za niepełny, i tym samym niezgodny z ustawą zasadniczą. W efekcie za niekonstytucyjną — zdaniem prezydenta — należy uznać także ustawę pochodzącą od takiego organu.

    Trybunał Konstytucyjny chce zablokować prace komisji do spraw Pegasusa. Jest dokument

W związku z odwołaniami Kamińskiego i Wąsika od wygaszenia ich mandatów poselskich, w Sądzie Najwyższym zapadały sprzeczne orzeczenia — w odniesieniu do obu odwołujących się polityków — Izby Kontroli Nadzwyczajnej złożonej z sędziów wyłonionych do SN przez KRS po 2017 r. oraz — w odniesieniu do Kamińskiego — Izby Pracy, w której większość mają sędziowie wyłonieni przed 2018 r.

Prezydent wskazywał, że obaj politycy zostali przez niego skutecznie ułaskawieni już w 2015 roku, gdy w ich sprawie zapadł wyrok w I instancji, wobec czego ich mandaty nie mogły zostać skutecznie wygaszone.

Z kolei Sejm 6 marca br. przyjął uchwałę w sprawie usunięcia skutków kryzysu konstytucyjnego lat 2015-2023 i stwierdził, że "uwzględnienie w działalności organu władzy publicznej rozstrzygnięć Trybunału Konstytucyjnego wydanych z naruszeniem prawa może zostać uznane za naruszenie zasady legalizmu przez te organy".

W czerwcowych wyborach Kamiński i Wąsik, startując z list PiS, uzyskali mandaty w Parlamencie Europejskim.
reklama
reklama

Dziękujemy, że przeczytałaś/eś nasz artykuł do końca.
Subskrybuj Onet Premium. Bądź na bieżąco! Obserwuj nas w Wiadomościach Google.